## Difa chwilod

**Difa chwilod** ydy'r broses o ddarganfod a thrwsio camgymeriadau yn dy god sy'n cael eu galw'n **chwilod**.

* Mae'n haws dod o hyd i broblemau os wyt ti'n gwneud un newid ar y tro, ac wedyn yn rhedeg dy raglen

* Efallai bydd rhaid i ti wneud arbrawf neu ddau cyn bod dy brosiect yn gweithio yn y ffordd roeddet ti'n bwriadu

Dyma rai awgrymiadau a all dy helpu i ddifa chwilod mewn prosiect sydd ddim yn gweithio fel y dylai:

--- collapse ---
---
title: Rhedeg darnau llai o god
---

Does dim rhaid i ti redeg rhaglen gyfan i wirio a ydy'r blociau rwyt ti newydd eu hychwanegu yn gweithio.

* Clicia ar floc yn ardal y Cod i'w redeg - mae'n ffordd gyflym o wirio bod bloc yn gweithio yn ôl y disgwyl

* I brofi set o flociau ar eu pennau eu hunain, llusga nhw i ffwrdd o'r sgript sy'n eu **cynnwys**, clicio arnyn nhw i'w profi, ac wedyn eu llusgo nhw yn ôl i'r brif sgript

--- /collapse ---

--- collapse ---
---
title: Ychwanegu oedi dros dro
---

Arafa **weithrediad** dy god pan fydd yn cael ei redeg. I wneud hyn, ychwanega floc `aros`{:class="block3control"} neu `aros hyd nes bod y fysell wedi'i phwyso`{:class="block3control"}, wedyn tynna'r bloc pan wyt ti wedi gorffen difa chwilod yn dy god.

--- /collapse ---

--- collapse ---
---
title: Dangos newidynnau ar y Llwyfan
---

Os ydy dy brosiect yn defnyddio `newidynnau`{:class="block3variables"} i storio data, yna gall fod yn ddefnyddiol dangos y `newidynnau`{:class="block3variables"} hynny ar y Llwyfan.

Clicia ar y blwch ticio wrth ymyl `newidyn`{:class="block3variables"} yn y ddewislen blociau `Newidynnau`{:class="block3variables"} i'w gadw neu ei guddio ar y Llwyfan.

Oes gan y newidyn y gwerth rwyt ti'n ei ddisgwyl bob amser?

--- /collapse ---

--- collapse ---
---
title: Ychwanegu sylwadau
---

Ychwanegu sylwadau at flociau, setiau o flociau, a/neu sgriptiau. Defnyddia iaith bob dydd i egluro beth mae'r cod yn ei wneud. Weithiau, bydd hyn yn gwneud i ti sylweddoli nad ydy dy god yn gwneud yr hyn roeddet ti am iddo ei wneud mewn gwirionedd!

Mae sylwadau'n ddefnyddiol pan fyddi di eisiau deall dy god yn nes ymlaen, ac maen nhw'n helpu pobl eraill i ddeall dy brosiectau.

--- /collapse ---


Mae yna broblemau cyffredin y mae llawer o ddechreuwyr (ac arbenigwyr!) yn eu profi yn Scratch.

--- collapse ---
---
title: Awgrymiadau difa chwilod ar gyfer problemau penodol
---

+ **Mae fy nghorlun yn troi wyneb i waered** — Ychwanega floc `gosod steil cylchdroi chwith-dde`{:class="block3motion"} neu `gosod steil cylchdroi peidio troi`{:class="block3motion"}.

+ **Mae fy nghorlun yn 'neidio' pan fydd yn newid gwisg neu'n bownsio** - Gwna'n siŵr fod y wisg wedi'i chanoli yn y Golygydd paent (alinia'r groes las yn y wisg gyda'r groeslin sydd yng nghanol y Golygydd paent).

+ **Mae fy nghorlun yn stopio pan fydd yn cyrraedd ymyl y Llwyfan** — Ychwanega floc `os ar ymyl, bowndio`{:class="block3motion"}.

+ **Dydy fy sain ddim yn chwarae** — Wyt ti wedi ychwanegu bloc i `chwarae sain`{:class="block3sound"} pan gaiff y corlun ei glicio? Os wyt ti wedi copïo cod o gorlun arall, bydd angen i ti ychwanegu'r sain at y corlun hwn yn y tab **Seiniau**. Cymer olwg ar lefel y sain ar dy gyfrifiadur neu dabled, a gwna'n siŵr nad wyt ti wedi gostwng lefel y sain yn y cod — rho gynnig ar `gosod lefel sain i`{:class="block3sound"} `100`.

+ **Mae corluniau eraill yn mynd o flaen fy nghorlun** — Defnyddia floc `mynd i haen blaen`{:class="block3looks"}.

+ **Dim ond unwaith mae fy nghorlun yn symud/newid** — Rho dy god mewn bloc `am byth`{:class="block3control"} fel ei fod yn parhau i redeg.

+ **Dydy fy nghorlun ddim yn newid pan rydw i'n symud llithrydd newidyn** — Rho dy god mewn bloc `am byth`{:class="block3control"} fel ei fod yn parhau i ddiweddaru.

--- /collapse ---

**Awgrym:** Os na alli di ddod o hyd i'r broblem ar ôl rhoi cynnig ar y technegau hyn, yna cymer hoe neu weithio ar ran wahanol o dy brosiect. Pan ddoi di yn ôl, efallai byddi di'n dod o hyd i'r chwilen yn syth!

