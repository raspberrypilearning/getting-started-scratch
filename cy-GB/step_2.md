## Gosod Scratch
Galli di ddefnyddio Scratch ar liniadur neu gyfrifiadur bwrdd gwaith, neu ar dabled. Galli di hefyd ddefnyddio Scratch ar gyfrifiadur Raspberry Pi.

--- task ---

Agora borwr gwe ar dy gyfrifiadur neu dabled a mynd i [rpf.io/scratch-new](https://rpf.io/scratch-new){:target="_blank"} i agor prosiect newydd yn y golygydd Scratch. Bydd Scratch yn agor mewn tab newydd yn dy borwr gwe.

**Awgrym:** Galli di hefyd ymweld â [scratch.mit.edu](https://scratch.mit.edu/){:target="_blank"} a chlicio a **Creu**.

--- collapse ---
---
title: Gweithio all-lein heb gysylltiad â'r rhyngrwyd
---

Os wyt ti angen gweithio all-lein (heb gysylltiad â'r rhyngrwyd), yna galli di [lwytho Scratch i lawr](https://scratch.mit.edu/download){:target="_blank"} a'i osod ar gyfrifiadur.

Alli di ddim gweithio all-lein os wyt ti'n defnyddio tabled.

--- /collapse ---

--- collapse ---
---
title: Scratch ar Raspberry Pi
---

Os wyt ti'n defnyddio cyfrifiadur Raspberry Pi, mae'n bosib bod Scratch wedi'i osod yn barod. Clicia ar yr eicon **Raspberry Pi** i agor y ddewislen, wedyn clicia ar **Programming**, a dewis **Scratch 3**.

Os oes angen i ti osod Scratch, dilyna'r broses hon:
+ Clicia ar yr eicon Raspberry Pi i agor y ddewislen
+ Clicia ar **Preferences**
+ Clicia ar **Recommended Software**
+ Dewisa **Scratch 3**
+ Click on **OK**

![Deialog meddalwedd a argymhellir gyda Scratch 3 wedi'i ddewis.](images/recommended-software-scratch-3.png)

Cymer olwg ar [Scratch 3 Desktop for Raspberry Pi](https://www.raspberrypi.org/blog/scratch-3-desktop-for-raspbian-on-raspberry-pi/) i gael mwy o wybodaeth.

--- /collapse ---

--- /task ---

--- task ---

Pan fyddi di'n defnyddio Scratch gyda'r canllaw yma neu un o'n prosiectau, bydd angen i ti newid rhwng Scratch a chyfarwyddiadau'r prosiect.

--- collapse ---
---
title: Newid rhwng tabiau porwr
---

Clicia ar (neu ar dabled, taro) deitl tab porwr i newid rhwng golygydd Scratch a chyfarwyddiadau'r prosiect.

![Porwr gyda dau dab.](images/two-tabs.png)

--- /collapse ---

--- collapse ---
---
title: Cyfarwyddiadau ochr yn ochr a Scratch
---

Os ydy dy sgrin yn ddigon mawr, galli di weld Scratch wrth ymyl cyfarwyddiadau'r prosiect.

![Cyfarwyddiadau ochr yn ochr a Scratch.](images/side-by-side.png)

Os wyt ti'n defnyddio Microsoft Windows 10, llusga'r tab Scratch yn dy borwr gwe fel ei fod mewn ffenestr ar wahân, ac wedyn parhau i'w lusgo nes bod y cyrchwr yn cyrraedd ymyl dde dy sgrin. Bydd dy ffenestr wedi'i gosod ar ochr dde'r sgrin wedyn.

Nawr, llusga'r ffenestr sy'n cynnwys y canllaw yma neu gyfarwyddiadau dy brosiect i ochr chwith dy sgrin nes bod y cyrchwr yn cyrraedd yr ymyl chwith. Bydd y ffenestr yn cymryd hanner chwith dy sgrin.

Galli di newid maint y ffenestri i'w cael yn union fel rwyt ti'n dymuno.

**Awgrym:** Galli di hefyd ddal y fysell <kbd>Windows</kbd> i lawr a phwyso'r fysell saeth <kbd>Chwith</kbd> neu <kbd>Dde</kbd> i osod ffenestr yn hanner chwith neu dde dy sgrin.

--- /collapse ---

Rho gynnig arni nawr a gweld sut mae'n well gen ti weithio.

--- /task ---

--- task ---

Pan wyt ti'n defnyddio Scratch mewn porwr gwe, galli di nesáu neu bellhau i addasu'r maint.

Er enghraifft, os wyt ti'n defnyddio Microsoft Windows a rwyt ti am ddefnyddio nesáu/pellhau ar dudalen we yn Google Chrome neu Microsoft Edge, dalia'r fysell <kbd>Ctrl</kbd> i lawr a gwasgu'r fysell <kbd>+</kbd> neu <kbd>-</kbd> i nesáu neu bellhau.

--- collapse ---
---
title: Defnyddio nesáu/pellhau yn ardal y Cod
---

Galli di hefyd ddefnyddio'r rheolyddion nesáu/pellhau yn ardal y Cod yn Scratch i newid maint y blociau cod yn ardal y Cod.

![Y rheolyddion nesáu/pellhau yn ardal y Cod.](images/zoom-code-area.png)

--- /collapse ---

--- /task ---

