## Εντοπισμός σφαλμάτων

**Εντοπισμός σφαλμάτων** είναι η εύρεση και η διόρθωση λαθών στον κώδικά σου που ονομάζονται **σφάλματα (bugs)**.

* Είναι ευκολότερο να εντοπίσεις προβλήματα εάν κάνεις μία μόνο αλλαγή τη φορά και στη συνέχεια, εκτελέσεις το πρόγραμμά σου

* Μπορεί να χρειαστούν μερικά πειράματα για να λειτουργήσει το έργο σου με τον τρόπο που σχεδίασες

Ακολουθούν ορισμένες συμβουλές που μπορούν να σε βοηθήσουν να εντοπίσεις σφάλματα σε ένα έργο όταν δεν κάνει αυτό που θέλεις να κάνει:

--- collapse ---
---
title: Εκτέλεσε μικρότερα κομμάτια κώδικα
---

Δεν χρειάζεται να εκτελέσεις ολόκληρο το πρόγραμμα για να ελέγξεις αν λειτουργούν τα τελευταία νέα μπλοκ που πρόσθεσες.

* Κάνε κλικ σε ένα μπλοκ στην περιοχή Κώδικας για να το εκτελέσεις — είναι ένας γρήγορος τρόπος για να ελέγξεις ότι ένα μπλοκ λειτουργεί όπως περιμένεις

* Για να δοκιμάσεις ένα συγκεκριμένο σύνολο μπλοκ, σύρε τα μπλοκ μακριά από το script που τα **περιέχει**, κάνε κλικ σε αυτά για να τα δοκιμάσεις και μετά σύρε τα πάλι πίσω στο κύριο script

--- /collapse ---

--- collapse ---
---
title: Προσθήκη προσωρινών καθυστερήσεων
---

Μπορείς να επιβραδύνεις την εκτέλεση **** του κώδικά σου όταν εκτελείται. Για να το κάνεις αυτό, πρόσθεσε ένα μπλοκ `περίμενε`{:class="block3control"} ή `περίμενε ώσπου να πατηθεί πλήκτρο`{:class="block3control"} και στη συνέχεια, αφαίρεσε το μπλοκ όταν ολοκληρώσεις τον εντοπισμό σφαλμάτων του κώδικά σου.

--- /collapse ---

--- collapse ---
---
title: Εμφάνιση μεταβλητών στη Σκηνή
---

Εάν το έργο σου χρησιμοποιεί `μεταβλητές`{:class="block3variables"} για την αποθήκευση δεδομένων, τότε μπορεί να είναι χρήσιμο να εμφανίσεις αυτές τις `μεταβλητές`{:class="block3variables"} στη Σκηνή.

Κάνε κλικ στο πλαίσιο ελέγχου δίπλα σε μια `μεταβλητή`{:class="block3variables"} στο μενού `Μεταβλητές`{:class="block3variables"} για να την εμφανίσεις ή να την αποκρύψεις στη Σκηνή.

Η μεταβλητή έχει πάντα την τιμή που περίμενες;

--- /collapse ---

--- collapse ---
---
title: Προσθήκη σχολίων
---

Πρόσθεσε σχόλια στα μπλοκ, σε σετ μπλοκ και/ή στα script. Χρησιμοποίησε καθημερινή γλώσσα για να εξηγήσεις τι κάνει ο κώδικας. Μερικές φορές, αυτό θα σε κάνει να συνειδητοποιήσεις ότι ο κώδικάς σου δεν κάνει αυτό που θέλεις να κάνει!

Τα σχόλια είναι χρήσιμα όταν θέλεις να κατανοήσεις τον κώδικά σου αργότερα και βοηθούν άλλους ανθρώπους να κατανοήσουν τα έργα σου.

--- /collapse ---


Υπάρχουν κοινά προβλήματα που αντιμετωπίζουν πολλοί αρχάριοι (και ειδικοί!) στο Scratch.

--- collapse ---
---
title: Συμβουλές εντοπισμού σφαλμάτων για συγκεκριμένα προβλήματα
---

+ **Το αντικείμενό μου πάει ανάποδα** — Πρόσθεσε ένα μπλοκ `όρισε τρόπο περιστροφής αριστερά-δεξιά`{:class="block3motion"} ή `όρισε τρόπο περιστροφής μην περιστρέψεις`{:class="block3motion"}.

+ **Το αντικείμενό μου «πηδά» όταν αλλάζει ενδυμασία ή αναπηδά** — Επιβεβαίωσε ότι η ενδυμασία είναι κεντραρισμένη στο πρόγραμμα επεξεργασίας ζωγραφικής (ευθυγράμμισε τον μπλε σταυρό στην ενδυμασία με το σταυρουδάκι στο κέντρο του προγράμματος επεξεργασίας ζωγραφικής).

+ **Το αντικείμενό μου σταματά όταν φτάσει στην άκρη της Σκηνής** — Πρόσθεσε ένα μπλοκ<1εάν σε όριο, αναπήδησε</code>{:class="block3motion"}.

+ **Ο ήχος μου δεν αναπαράγεται** — Έχεις προσθέσει ένα μπλοκ `παίξε τον ήχο`{:class="block3sound"} όταν γίνεται κλικ στο αντικείμενο; Εάν έχεις αντιγράψει κώδικα από άλλο αντικείμενο, θα πρέπει να προσθέσεις τον ήχο σε αυτό το αντικείμενο στην καρτέλα **Ήχοι**. Έλεγξε την ένταση του υπολογιστή ή του tablet σου και βεβαιώσου ότι δεν έχεις μειώσει την ένταση με τον κώδικα - δοκίμασε `όρισε ένταση σε`{:class="block3sound"} `100`.

+ **Άλλα αντικείμενα συνεχίζουν να περνάνε μπροστά από το αντικείμενό μου** — Χρησιμοποίησε ένα μπλοκ `πήγαινε σε επίπεδο προσκήνιο`{:class="block3looks"}.

+ **Το αντικείμενό μου μετακινείται/αλλάζει μόνο μία φορά** — Τοποθέτησε τον κώδικά σου μέσα σε ένα `για πάντα`{:class="block3control"} ώστε να συνεχίσει να εκτελείται.

+ **Το αντικείμενό μου δεν αλλάζει όταν μετακινώ τη γραμμή ρύθμισης της μεταβλητής** — Τοποθέτησε τον κώδικά σου μέσα σε ένα `για πάντα`{:class="block3control"}, ώστε να ενημερώνεται συνεχώς.

--- /collapse ---

**Συμβουλή:** Εάν δεν μπορείς να βρεις το πρόβλημα αφού δοκιμάσεις αυτές τις τεχνικές, κάνε ένα διάλειμμα ή δοκίμασε να εργαστείς σε διαφορετικό μέρος του έργου σου. Όταν επιστρέψεις, μπορεί να βρεις το σφάλμα αμέσως!

