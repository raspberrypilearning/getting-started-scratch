## Ρύθμιση του Scratch
Μπορείτε να χρησιμοποιήσεις το Scratch σε φορητό υπολογιστή ή σε υπολογιστή γραφείου ή σε tablet. Μπορείς επίσης να χρησιμοποιήσεις το Scratch σε έναν υπολογιστή Raspberry Pi.

--- task ---

Άνοιξε έναν φυλλομετρητή διαδικτύου στον υπολογιστή σου ή στο tablet σου και πήγαινε στη διεύθυνση [rpf.io/scratch-new](https://rpf.io/scratch-new){:target="_blank"} για να ανοίξεις ένα νέο έργο στο πρόγραμμα επεξεργασίας Scratch. Το Scratch θα ανοίξει σε μια νέα καρτέλα στον φυλλομετρητή διαδικτύου.

**Συμβουλή:** Μπορείς επίσης να επισκεφτείς το [scratch.mit.edu](https://scratch.mit.edu/){:target="_blank"} και μετά να κάνεις κλικ στο **Δημιουργία**.

--- collapse ---
---
title: Εργασία εκτός σύνδεσης χωρίς σύνδεση στο διαδίκτυο
---

Αν χρειαστεί να εργαστείς εκτός σύνδεσης (χωρίς σύνδεση στο διαδίκτυο), τότε μπορείς να κάνεις [λήψη Scratch](https://scratch.mit.edu/download){:target="_ blank"} και να το εγκαταστήσεις σε έναν υπολογιστή.

Δεν μπορείς να εργαστείς εκτός σύνδεσης εάν χρησιμοποιείς tablet.

--- /collapse ---

--- collapse ---
---
title: Scratch στο Raspberry Pi
---

Εάν χρησιμοποιείς υπολογιστή Raspberry Pi, το Scratch μπορεί να είναι ήδη εγκατεστημένο. Κάντε κλικ στο **Raspberry Pi** για να ανοίξεις το μενού, μετά κάνε κλικ στο **Προγραμματισμός**και μετά επίλεξε **Scratch 3**.

Εάν πρέπει να εγκαταστήσεις το Scratch, ακολούθησε αυτή τη διαδικασία:
+ Κάνε κλικ στο εικονίδιο Raspberry Pi για να ανοίξεις το μενού
+ Κάνε κλικ στο **Προτιμήσεις** (Preferences)
+ Κάνε κλικ στο **Προτεινόμενο λογισμικό** (Recommended Software)
+ Επίλεξε **Scratch 3**
+ Κάνε κλικ στο **OK**

![Προτεινόμενος διάλογος λογισμικού με επιλεγμένο το Scratch 3.](images/recommended-software-scratch-3.png)

Δες το [Scratch 3 Desktop for Raspberry Pi](https://www.raspberrypi.org/blog/scratch-3-desktop-for-raspbian-on-raspberry-pi/) για περισσότερες πληροφορίες.

--- /collapse ---

--- /task ---

--- task ---

Όταν χρησιμοποιείς το Scratch με αυτόν τον οδηγό ή ένα από τα έργα μας, θα χρειαστεί να κάνεις εναλλαγή μεταξύ του Scratch και των οδηγιών του έργου.

--- collapse ---
---
title: Εναλλαγή μεταξύ καρτελών του φυλλομετρητή
---

Κάνε κλικ (ή σε ένα tablet, πάτησε) στον τίτλο μιας καρτέλας του φυλλομετρητή για εναλλαγή μεταξύ του προγράμματος επεξεργασίας Scratch και των οδηγιών έργου.

![Ένας φυλλομετρητής με δύο καρτέλες.](images/two-tabs.png)

--- /collapse ---

--- collapse ---
---
title: Οδηγίες δίπλα-δίπλα με το Scratch
---

Εάν η οθόνη σου είναι αρκετά μεγάλη, μπορείς να δεις το Scratch δίπλα στις οδηγίες του έργου.

![Οδηγίες δίπλα-δίπλα με το Scratch.](images/side-by-side.png)

Εάν χρησιμοποιείς Microsoft Windows 10, σύρε την καρτέλα Scratch στο πρόγραμμα περιήγησής σου, ώστε να βρίσκεται σε ξεχωριστό παράθυρο και συνέχισε να σύρεις μέχρι ο δρομέας να φτάσει στη δεξιά άκρη της οθόνης σου. Στη συνέχεια, το παράθυρο θα τοποθετηθεί στη δεξιά πλευρά της οθόνης.

Τώρα, σύρε το παράθυρο που περιέχει αυτόν τον οδηγό ή τις οδηγίες του έργου σου στην αριστερή πλευρά της οθόνης σου μέχρι ο κέρσορας να φτάσει στην αριστερή άκρη. Το παράθυρο θα καταλάβει το αριστερό μισό της οθόνης σου.

Μπορείς να αλλάξεις το μέγεθος των παραθύρων για να τα τακτοποιήσεις ακριβώς όπως θέλεις.

**Συμβουλή:** Μπορείς επίσης να κρατήσεις πατημένο το πλήκτρο<kbd>Windows</kbd> και να πατήσεις το <kbd>Αριστερό</kbd> βελάκι ή το <kbd>Δεξί</kbd> βελάκι, για να τοποθετήσεις ένα παράθυρο στο αριστερό ή το δεξί μισό της οθόνης σου.

--- /collapse ---

Δοκίμασε το τώρα και δες πώς προτιμάς να εργάζεσαι.

--- /task ---

--- task ---

Όταν χρησιμοποιείς το Scratch σε φυλλομετρητή διαδικτύου, μπορείς να κάνεις μεγέθυνση ή σμίκρυνση για να προσαρμόσεις το μέγεθος.

Για παράδειγμα, εάν χρησιμοποιείς Microsoft Windows και θέλεις να χρησιμοποιήσεις το ζουμ σε μια ιστοσελίδα στο Google Chrome ή στο Microsoft Edge, κράτησε πατημένο το πλήκτρο <kbd>Ctrl</kbd> και πάτα το πλήκτρο <kbd>+</kbd> ή το πλήκτρο <kbd>-</kbd> για μεγέθυνση ή σμίκρυνση.

--- collapse ---
---
title: Χρησιμοποίησε το ζουμ στην περιοχή Κώδικας
---

Μπορείς επίσης να χρησιμοποιήσεις τα στοιχεία ελέγχου ζουμ στην περιοχή Κώδικας στο Scratch για να αλλάξεις το μέγεθος των μπλοκ κώδικα στην περιοχή Κώδικας.

![Τα ζουμ ελέγχου στην περιοχή Κώδικας.](images/zoom-code-area.png)

--- /collapse ---

--- /task ---

