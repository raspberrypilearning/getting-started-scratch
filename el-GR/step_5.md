## Το πρώτο σου έργο Scratch

![Ένα σχολιασμένο στιγμιότυπο οθόνης του προγράμματος επεξεργασίας Scratch, με επισήμανση βασικών χαρακτηριστικών.](images/scratch-features.png)

--- task ---

Όταν δημιουργείς ένα νέο έργο Scratch, περιλαμβάνει ένα αντικείμενο **γάτα**.

Σύρε μπλοκ από το μενού Μπλοκ στην περιοχή Κώδικας για να κάνεις τη γάτα να κάνει κάτι.

Για να δοκιμάσεις ένα παράδειγμα, σύρε ένα μπλοκ `κινήσου`{:class="block3motion"} από το μενού μπλοκ `Κίνηση`{:class="block3motion"}. Τα μπλοκ είναι χρωματικά κωδικοποιημένα για να σε βοηθήσουν να τα βρεις.

![Ένα μπλοκ «κινήσου» στην περιοχή Κώδικας.](images/move-block.png)

Μπορείς να κάνεις κλικ σε μπλοκ στην περιοχή Κώδικας για να τα εκτελέσεις. Κάνε κλικ στο μπλοκ `κινήσου`{:class="block3motion"} και η γάτα θα μετακινηθεί.

**Συμβουλή:** Εάν χρησιμοποιείς το Scratch σε tablet, μπορείς να πατήσεις ένα στοιχείο για να κάνεις κλικ σε αυτό.

Τα **μπλοκ Hat** εκτελούν τα μπλοκ κάτω από αυτά όταν συμβαίνει ένα συγκεκριμένο συμβάν. Το μπλοκ `όταν γίνει κλικ σε πράσινη σημαία`{:class="block3events"} εκτελεί τον κώδικα όταν κάνεις κλικ στην πράσινη σημαία πάνω από τη Σκηνή για να εκτελέσεις το έργο σου.

Σύρε ένα μπλοκ `όταν γίνει κλικ σε πράσινη σημαία `{:class="block3events"} πάνω από το μπλοκ `κινήσου`{:class="block3motion"}, ώστε να κουμπώσουν μεταξύ τους.

![Το μπλοκ «κινήσου» στην περιοχή Κώδικας.](images/green-flag-script.png)

Ο κώδικας θα πρέπει να μοιάζει κάπως έτσι:

```blocks3
when flag clicked
move (10) steps
```

**Συμβουλή:** Όλα τα μπλοκ είναι χρωματικά κωδικοποιημένα, επομένως θα βρεις το μπλοκ `όταν γίνει κλικ σε πράσινη σημαία`{:class="block3looks"} στο μενού μπλοκ `Συμβάντα`{:class="block3looks"}.

Τώρα, κάνε κλικ στην πράσινη σημαία πάνω από τη Σκηνή και η γάτα θα μετακινηθεί.

--- /task ---

Μπορείς να προσθέσεις περισσότερα αντικείμενα στο έργο σου και μπορείς επίσης να προσθέσεις ένα υπόβαθρο.

--- task ---

--- collapse ---
---
title: Επίλεξε ένα αντικείμενο
---

Στη λίστα Αντικειμένων, κάνε κλικ στο **Επιλέξτε ένα Αντικείμενο** για να δεις τη βιβλιοθήκη όλων των αντικειμένων του Scratch.

![Το εικονίδιο «Επιλέξτε ένα Αντικείμενο».](images/sprite-library.png)

Μπορείς να ψάξεις για ένα αντικείμενο ή να αναζητήσεις ένα ανά κατηγορία ή θέμα. Κάνε κλικ σε ένα αντικείμενο για να το προσθέσεις στο έργο σου.

![Η Βιβλιοθήκη Αντικειμένων.](images/sprite-choose.png)

--- /collapse ---

--- /task ---

--- task ---

--- collapse ---
---
title: Διάλεξε ένα υπόβαθρο
---

Στην κάτω δεξιά γωνία του παραθύρου Σκηνή, κάνε κλικ στο **Επιλέξτε Υπόβαθρο**.

![Το εικονίδιο 'Επιλέξτε Υπόβαθρο'.](images/stage-choose.png)

Μπορείς να ψάξεις για ένα υπόβαθρο ή να αναζητήσεις ένα ανά κατηγορία ή θέμα. Κάνε κλικ σε ένα υπόβαθρο για να το προσθέσεις στο έργο σου.

![Η Βιβλιοθήκη Υποβάθρων.](images/backdrop.png)

--- /collapse ---

--- /task ---

--- task ---

--- collapse ---
---
title: Ονόμασε και αποθήκευσε το έργο σου
---

Πήγαινε στο μενού **Αρχείο**. Εάν έχεις λογαριασμό Scratch, κάνε κλικ στο **Αποθήκευση τώρα**. Εάν δεν έχεις λογαριασμό, κάνε κλικ στο **Αποθήκευση στον υπολογιστή σου**.

Κάνε κλικ στο πλαίσιο ονόματος έργου και άλλαξε το όνομα για να ταιριάζει με το έργο σου.

![Έχει επιλεγεί το πλαίσιο του ονόματος του έργου.](images/change-project-name.png)

Εάν μοιραστείς το έργο σου, τότε και άλλα άτομα θα δουν αυτό το όνομα, οπότε βεβαιώσου ότι έχει νόημα.

--- /collapse ---

--- /task ---

Έχεις γράψει το πρώτο σου πρόγραμμα στο Scratch!

Τώρα είσαι έτοιμος να μάθεις Scratch. Συνιστούμε να ξεκινήσετε με τα μονοπάτια [Scratch: Ενότητα 1](https://projects.raspberrypi.org/en/raspberrypi/scratch-module-1){:target="_blank"} ή/και [Φρόντισε τον εαυτό σου](https://projects.raspberrypi.org/en/raspberrypi/look-after-yourself){:target="_blank"}, τα οποία έχουν σχεδιαστεί για αρχάριους.

 Μπορείς να επιστρέψεις σε αυτόν τον οδηγό εάν χρειάζεσαι βοήθεια στη χρήση του Scratch όταν εργάζεσαι σε έργα από τα δικά μας μονοπάτια ή σε δικά σου ανεξάρτητα έργα. 


