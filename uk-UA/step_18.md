## Налагодження

**Налагодження** - це пошук та виправлення помилок у твоєму коді, які називаються **багами**.

* Простіше виявити помилки, якщо вносити по одній зміні за раз, а потім запускати програму

* Можливо, знадобиться декілька експериментів, щоб твій проєкт запрацював так, як ти плануєш

Ось кілька порад, які можуть тобі допомогти усунути помилки в проєкті, коли він працює не так, як ти хочеш:

--- collapse ---
---
title: Запуск невеликих фрагментів коду
---

Тобі не потрібно запускати цілу програму, щоб перевірити, чи працюють останні кілька блоків, які щойно були створені.

* Клацни на блок в Області коду, щоб запустити його - це швидкий спосіб перевірити, чи працює блок правильно, як ти від нього очікуєш

* Щоб протестувати окремо набір блоків, відтягни їх від скрипта, який їх **містить** та клацни на них, щоб запустити та перевірити їх, а потім перетягни назад в основний скрипт

--- /collapse ---

--- collapse ---
---
title: Додавання тимчасових затримок
---

Сповільнюй **виконання** твого коду під час його запуску. Щоб це зробити, додай код `чекати`{:class="block3control"} або блок `чекати поки клавішу натиснуто`{:class="block3control"}, а потім видали блок, коли закінчиш налагоджувати свій код.

--- /collapse ---

--- collapse ---
---
title: Відображення змінних на Сцені
---

Якщо твій проєкт використовує `змінні`{:class="block3variables"} для зберігання даних, тоді може бути корисним показувати ці `змінні`{:class="block3variables"} на Сцені.

Встанови галочку навпроти пункту `змінної`{:class="block3variables"} у меню блоків `Змінні`{:class="block3variables"}, щoб показати або приховати змінну на Сцені.

Чи завжди змінна має те значення, яке ти очікуєш?

--- /collapse ---

--- collapse ---
---
title: Додавання коментарів
---

Додавай коментарі до блоків, груп блоків та/або скриптів. Використовуй повсякденну мову для пояснення того, що робить код. Іноді це змусить тебе зрозуміти, що твій код насправді робить не те, що ти хочеш!

Коментарі корисні, якщо ти захочеш пізніше розібратися у своєму коді, а також вони допомагають іншим людям зрозуміти твої проєкти.

--- /collapse ---


Існують загальні проблеми, з якими стикаються багато новачків (та експертів!) у Scratch.

--- collapse ---
---
title: Поради з налагодження для конкретних проблем
---

+ **Мій спрайт перевертається вверх ногами** — Додай блок`стиль обертання зліва-направо`{:class="block3motion"} або `стиль обертання не обертати`{:class="block3motion"}.

+ **Мій спрайт 'стрибає', коли змінює образ або відбивається** — Переконайся, що образ відцентровано в редакторі Малювання (вирівняй синій хрестик на образі з сірим прицілом у центрі редактора Малювання).

+ **Мій спрайт зупиняється, коли доходить до краю Сцени** — Додай блок `якщо на межі, відбити`{:class="block3motion"}.

+ **Мій звук не грає** — Чи додав ти блок `відтворити звук`{:class="block3sound"} при натисканні на спрайт? Якщо код був скопійований з іншого спрайта, то потрібно буде додати звук для цього спрайта у вкладці **Звуки**. Перевір гучність на комп'ютері або планшеті, і переконайся, що гучність не була знижена кодом — спробуй `встановити гучність на`{:class="block3sound"} `100`.

+ **Інші спрайти продовжують йти попереду мого спрайта** — Скористайся блоком `помістити на передній план`{:class="block3looks"}.

+ **Мій спрайт рухається/змінюється тільки один раз** — Помісти свій код всередину блоку `завжди`{:class="block3control"}, щоб він виконувався постійно.

+ **Мій спрайт не змінюється, коли я рухаю слайдер змінної** — Помісти свій код всередину блоку `завжди`{:class="block3control"}, щоб він постійно оновлювався.

--- /collapse ---

**Порада:** Якщо ти не можеш знайти проблему після того, як ти спробував ці методи, зроби перерву або попрацюй над іншою частиною свого проєкту. Коли ти повернешся, то можеш одразу знайти помилку!

