## Твій перший проєкт у Scratch

![Скріншот редактора Scratch з позначенням ключових функцій.](images/scratch-features.png)

--- task ---

Коли ти створюєш новий проєкт у Scratch, він містить спрайт - **кіт**.

Перетягуй блоки з меню Блоки в Область коду, щоб змусити кота щось зробити.

Щоб спробувати приклад, перетягни блок `перемістити на`{:class="block3motion"} із меню блоків `Рух`{:class="block3motion"}. Блоки мають колір, який полегшує їх знаходження.

![Блок 'перемістити на' в Області коду.](images/move-block.png)

Ти можеш натиснути на блоки в Області коду, щоб запустити їх. Клацни на блок `перемістити на`{:class="block3motion"} і кіт буде рухатися.

**Порада:** Якщо ти використовуєш Scratch на планшеті, торкнись елемента, щоб вибрати його.

**Блоки з шапкою** запускають блоки під ними, коли відбувається певна подія. Блок `коли зелений прапорець натиснуто`{:class="block3events"} запускає код, коли ти натискаєш на зелений прапорець над Сценою, щоб запустити проєкт.

Перетягни блок `коли зелений прапорець натиснуто`{:class="block3events"} та розмісти його над блоком `перемістити на`{:class="block3motion"} так, щоб вони з'єдналися.

![Блок 'перемістити на' в Області коду.](images/green-flag-script.png)

Твій код повинен виглядати так:

```blocks3
when flag clicked
move (10) steps
```

**Порада:** Блоки Scratch мають кольорове позначення, тому ти легко знайдеш блок `коли зелений прапорець натиснуто`{:class="block3events"} в меню блоків `Події`{:class="block3events"}.

Тепер клацни на зелений прапорець над Сценою, і кіт почне рухатися.

--- /task ---

Ти можеш додати більше спрайтів до свого проєкту, а також можеш додати тло.

--- task ---

--- collapse ---
---
title: Обираємо спрайт
---

У Списку спрайтів клацни на **Обрати спрайт**, щоб переглянути бібліотеку всіх спрайтів Scratch.

![Іконка 'Обрати спрайт'.](images/sprite-library.png)

Ти можеш виконати пошук спрайта або знайти його за категорією чи темою. Натисни на спрайт, щоб додати його до свого проєкту.

![Бібліотека Спрайтів.](images/sprite-choose.png)

--- /collapse ---

--- /task ---

--- task ---

--- collapse ---
---
title: Обираємо тло
---

У правому нижньому куті панелі Сцена, клацни на **Обрати тло**.

![Іконка 'Обрати тло'.](images/stage-choose.png)

Ти можеш виконати пошук тла або знайти його за категорією чи темою. Клацни на тло, щоб додати його до свого проєкту.

![Бібліотеки Тлів.](images/backdrop.png)

--- /collapse ---

--- /task ---

--- task ---

--- collapse ---
---
title: Назви та збережи свій проєкт
---

Натисни на **Файл** в меню. Якщо у тебе є обліковий запис Scratch, натисни на **Зберегти негайно**. Якщо у тебе немає облікового запису, натисни на **Вивантажити на ваш комп'ютер**.

Клацни на поле назви проєкту та зміни назву, щоб вона відповідала твоєму проєкту.

![Поле назви проєкту виділено.](images/change-project-name.png)

Якщо ти поділишся своїм проєктом, інші люди також побачать цю назву, тому переконайся, що вона має певний сенс.

--- /collapse ---

--- /task ---

Ти створив свій перший проєкт у Scratch!

Тепер ти готовий до вивчення Scratch. Ми радимо тобі почати з наших проєктів [Scratch: Module 1](https://projects.raspberrypi.org/en/raspberrypi/scratch-module-1){:target="_blank"} та/або [Піклуйся про себе](https://projects.raspberrypi.org/en/raspberrypi/look-after-yourself){:target="_blank"}, які розроблені для новачків.

 Ти можеш повернутися до цього керівництва, якщо тобі знадобиться допомога у використанні Scratch під час роботи з нашими навчальними проєктами або над власними самостійними проєктами. 


